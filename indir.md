---
layout: post
title: 'GNOME İndir'
author: 'Sabri Ünal'
permalink: /indir/
---

GNOME, çoğu GNU/Linux dağıtımı aracılığıyla kurulabilir.

|Dağıtım|Açıklama|
| ![](/media/2023/04/DistroLogo-Fedora.png) | [Fedora Workstation](https://fedoraproject.org/workstation/), kutudan çıkar çıkmaz güncel GNOME deneyimi sağlayan, dizüstü ve masaüstü bilgisayarlar için geliştirilmiş ve kullanımı kolay işletim sistemidir. En son kararlı sürümü, genel olarak GNOME ana sürümleri yayınlandıktan 2 ay kadar sonra kurmak ya da canlı olarak denemek için hazırdır. [Fedora İndir](https://fedoraproject.org/workstation/download/) |
| ![](/media/2023/04/DistroLogo-Ubuntu.png) | openSUSE sistem yöneticileri, geliştiriciler ve aynı biçimde masaüstü kullanıcıları için tasarlanmış işletim sistemidir. GNOME, yuvarlanan openSUSE sürümü [Tumbleweed](https://www.opensuse.org/#Tumbleweed) ve en son kararlı sürümü sağlayan openSUSE [Leap](https://www.opensuse.org/#Leap) ile kurulurken seçilebilir. [openSUSE İndir](https://get.opensuse.org/tumbleweed/) |
| ![](/media/2023/04/DistroLogo-openSUSE.png) | Ubuntu, dünya çapında milyonlarca kişisel bilgisayar ve dizüstü bilgisayara güç veren masaüstü işletim sistemidir. 6 ayda bir 9 ay desteklenen sürümü, güncel GNOME sürümünü izleyecek biçimde yayınlanır. 2 yılda bir ise uzun süreli destek ([LTS](https://ubuntu.com/blog/what-is-an-ubuntu-lts-release)) sürümü yayınlanır. Güncel LTS sürümü olan Ubuntu 22.04 LTS GNOME 42’yi sağlar. [Ubuntu İndir](https://ubuntu.com/download/desktop) |
| ![](/media/2023/04/DistroLogo-Arch.png) | Arch Linux, her zaman güncel GNOME deneyimine erişim sağlayan ve sürekli olarak güncellenen, bir kez kurduğunuzda ara sürümler arası güncelleme gerektirmeyen, yuvarlanan işletim sistemidir. GNOME doğrudan Arch Linux depolarından kurulabilir ve bunun nasıl yapılacağına ilişkin yönergeleri [şurada](https://wiki.archlinux.org/title/GNOME) bulabilirsiniz. [Arch Linux İndir](https://archlinux.org/download/) |
| ![](/media/2023/04/DistroLogo-Debian.png) | Debian, en eski ve en köklü GNU/Linux işletim sistemlerinden biridir ve kullanıcıları için kararlı ve güvenilir GNOME deneyimi sağlamayı hep sürdürmüştür. Geliştirme sürümleri güncele yakın GNOME deneyimi sunarken, kararlı sürümleri güncel olmayan GNOME deneyimi sunar. [Debian İndir](https://www.debian.org/download) |
| ![](/media/2023/04/DistroLogo-Vanilla.png) | Vanilla OS, günlük işleriniz için güvenilir ve üretken işletim sistemi olarak tasarlanmıştır. GNOME’un en son sürümü her zaman Vanilla OS ile birlikte gelir ve işletim sisteminin yaşam döngüsü boyunca zamanında güncellemeler alır.  [Vanilla OS İndir](https://github.com/Vanilla-OS/os/releases) |
| ![](/media/2023/04/DistroLogo-Pardus.png) | Türkiye’den çıkan ve uzun yıllardır süren yerli Linux dağıtımı Pardus, Debian kararlı sürümleri üstüne inşa edilmiştir. Ana masaüstü ortamı olarak XFCE kullanmakla birlikte GNOME masaüstü ortamını sunan sürümü de bulunmaktadır. Yardım forumu üstünden Türkçe topluluk desteği de sunmaktadır. [Pardus İndir](https://www.pardus.org.tr/surumler/) |

---

### Kodları indir

GNOME, Özgür ve Açık Kaynak Yazılım ([FOSS](http://www.gnu.org/philosophy/free-sw.html)) projelerinden oluşan derlemedir. GNOME ve bağlı projelerimizin kaynak kod ve varlıkları; ücretsiz olarak görüntülenebilecekleri, indirilebilecekleri, değiştirilebilecekleri ve yeniden dağıtılabilecekleri [GitLab](https://gitlab.gnome.org/explore/groups) sayfamızda bulunur.
