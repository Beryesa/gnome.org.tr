---
title: 'Huzurlarınızda GNOME 3.22: Karlsruhe'
date: '2016-10-23T21:02:40+03:00'
author: 'Muhammet Kara'
layout: post
permalink: /huzurlarinizda-gnome-3-22-karlsruhe/
categories:
    - Haberler
tags:
    - GNOME
    - 'GNOME 3.22'
    - 'Linux Masaüstü Ortamı'
    - 'Yeni Sürüm'
---

![Toplu yeniden adlandırma](/media/2023/04/files-batchrenaming.png "Toplu yeniden adlandırma")

GNOME 3’ün en son sürümü ve GNOME topluluğu tarafından verilen 6 aylık emeğin ürünü olan GNOME 3.22, 21 Eylül 2016’da duyuruldu. Bu sürümde, yaklaşık 775 katkıcı tarafından yapılmış toplam 22980 değişiklik bulunuyor ve sürümün Türkçe çeviri oranı %95.

3.22 sürümü, bu yılki GUADEC etkinliğini düzenleyen takımın onuruna “Karlsruhe” olarak adlandırılmıştır. GUADEC, GNOME için her yıl düzenlenen başlıca konferanstır ve düzenlenmesi ancak yerel gönüllülerin sıkı çalışması ile mümkündür.

Yenilik ve geliştirmelerden bazıları şunlar:

- Flatpak bütünleştirmesi
- Dosyalar uygulamasıyla birden çok dosyayı yeniden adlandırma
- Fotoğraflar uygulamasında Çevrimiçi Hesaplarla bütünleşik fotoğraf paylaşımı
- Yazılımlar uygulamasının görünümü güncellenerek iyileştirildi
- Daha pürüzsüz Wayland deneyimi
- Ve her zamanki gibi, başka birçok küçük değişiklik ve hata düzeltmeleri!

Daha fazla ayrıntı için [GNOME 3.22 Türkçe sürüm notları](https://help.gnome.org/misc/release-notes/3.22/index.html.tr)nı okuyabilir ve dilerseniz bu sürümle birlikte gelen bir dağıtımı ([Fedora 25](https://getfedora.org/tr/workstation/download/) gibi) kurarak yeni GNOME’u deneyebilirsiniz.

GNOME Projesi, kar amacı gütmeyen bir vakıf tarafından desteklenen uluslararası bir topluluktur. Kullanıcı deneyiminin mükemmelliği ve birinci sınıf uluslararasılaştırma ile erişilebilirliğe odaklanıyoruz. GNOME, özgür ve açık bir projedir: eğer isterseniz, [bize katılabilirsiniz](/cevirilere-nasil-katilirim).

<iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="405" loading="lazy" src="https://www.youtube.com/embed/LhY7rpWXm1Y?feature=oembed" title="Introducing GNOME 3.22 'Karlsruhe'" width="100%"></iframe>