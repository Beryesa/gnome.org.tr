---
title: 'Röportaj : Miguel de Icaza'
date: '2005-12-10T09:41:43+02:00'
author: 'GNOME Türkiye'
layout: post
permalink: /roportaj-miguel-de-icaza/
categories:
    - Söyleşiler
tags:
    - 'Barış Çiçek'
    - 'Miguel de Icaza'
    - Röportaj
    - Söyleşi
---

![Miguel de Icaz](/media/2005/12/kapak.jpeg "Miguel de Icaz")

**Röportaj : Miguel de Icaz, Söyleşen: Barış Çiçek**

Bilgi Üniversitesi [Open Source Enterprise Centre](https://web.archive.org/web/20060426083350/http://open.bilgi.edu.tr/) tarafından düzenlenen “[Özgür Yazılım ve Açık Kaynak Günleri – 2005](https://web.archive.org/web/20060426083350/http://open.bilgi.edu.tr/freedays/)” etkinliği kapsamında ülkemizi ziyaret eden Gnome Projesinin kurucularından Miguel de Icaza ile, [Gnome Türkiye](https://web.archive.org/web/20060426083350/http://www.gnome.org.tr/) ekibinden Barış Çiçek [Penguence Dergisi](https://web.archive.org/web/20060426083350/http://penguence.linux.org.tr/) adına bir röportaj yaptı.

**Barış Çiçek :** Öncelikle Ximian’daki maceranızla başlamak istiyorum. O günlerde Linux’de masaüstü ortamı geliştirmek oldukca garip görünmüş olmalı. Fakat buna rağmen Helix’i ve daha sonra Ximian’ı kurmanızdaki motivasyonunuzun ne olduğunu sorabilir miyim?

**Miguel de Icaza :** Yeni bir şey yapmanın heyecanı ve bunun üzerin arkadaşım Nat Friedman ile yatırım yapmak oldu. İşin zor taraflarından biri şirketimizi kuracağımız şehri seçmek oldu, aynı zamanda özgür yazılım geliştirmek ve bunu yapabilmek için sürdürülebilir bir iş inşa etmek oldu. Bunu yaparken çok eğlendik, ve hala da eğlenmeye devam ediyoruz. Ximian’ı kurmak en eğlenceli öğrenme deneyimlerinden biri oldu.

**Barış Çiçek :** Şu anda Mono projesinin düzenleyicilerinden (ya da tek düzenleyicisi?) birisiniz. Şüphesiz ki Mono’nun geldiği nokta bu kadar kısa süre içerisinde çok büyük bir başarı.

**Miguel de Icaza :** Aslında, Mono’da düzenleyiciden daha çok yönetici konumundayım. Benim rolüm Novell geliştiricilerini yönetmek, ve diğer açık geliştiriciler ve firmalar arasındaki açık kaynak kodu kordinasyonunu sağlamak. Mono başka herhangi bir açık kaynak projesi gibi ilerliyor: Projenin farklı dalları için farklı düzenleyiciler var, ben sağdece tar paketlerinin oluşmasını sağlayacak ‘Hazır’ komutunu veriyorum.

**Barış Çiçek :** Bu soruyu sorarken Slashdot röportajlarındaki Microsoft yetkililerine sorulan ‘Peki siz hangi tarayıcıyı kullanıyorsunuz?’ sorularından etkilendiğimi kabul ederek soruyorum, GnomeFiles.org’daki ilk 20 uygulamayı bir kenara bırakırsak, sizin kendi masaüstünüzde hangi Mono uygulamalarını kullanıyorsunuz? F-Spot’u sıklıkla kullandığınızı görmüştüm, ancak başka neler var?

![Barış Çiçek ve Miguel de Icaza](/media/2023/04/Psayi2-100_2883.jpg)

**Miguel de Icaza :** F-spot kesinlikle en çok kullandığım uygulamalardan birisi, günlük tutmak açısından fotogram çekmek hayranı olduğum işlerden birisi. Bu konuda yalnız olduğumu da düşünmüyorum, her geçen gün daha fazla insan fotograf kolleksiyonlarını yönetmek durumunda kalıyor, ve biz de F-Spot’a insanların kullanmalarının hoşlarına gideceğine inandığımız şeyleri koyuyoruz: yazdırma, web’e ya da Flickr’a aktarma, galeri oluşturma gibi; Fotografları yedeklemek, onlara yorumlar eklemek, aramalar yapmak ve onları düzeltmek ve benzer şeyler.

**Miguel de Icaza :** F-Spot hakkında ilginç olan şeylerden birisi ise tüm bu şeylerin tek bir mühendis tarafından geliştiriliyor olması. Buna mühendisin (Larry Ewing) yeteneklerini eklememek haksızlık olur ancak, ben ve Mono takımı olarak gunda Mono’nun ve Gtk#’ın büyük bir rol oynadığını düşünüyoruz.

**Miguel de Icaza :** Ben ayrıca notlarımı takip etmek için BeatnikSoftware’den Tomboy’u kullanıyorum, ayrıca kendi geliştirdiğim ve “Lame Blog” adındaki bloglama sistemini kullanıyorum, ve tabi ki günlük aktivitelerim için Mono C# derleyicisinin sürekli kullanmaktayım.

**Barış Çiçek :** Kişisel olarak Mono’nun firmalara çapraz platform uygulamalar geliştirmekte gtk# ve gtk window uyarlaması ile çok büyük bir fırsat olduğunu düşünüyorum. Fakat henüz bu yönde bir hareket olmaması hakkındaki düşünceleriniz neler? Mono düşünülerek dizayn edilmiş bir .Net projesinin var olduğundan haberdar mısınız? Yoksa bu tip bir beklenti için henüz erken olduğunu mu düşünüyorsunuz?

![Barış Çiçek ve Miguel de Icaza](/media/2023/04/Psayi2-100_2886.jpg)

**Miguel de Icaza :** C# çok genç bir dil, ve hiçbir programcı çok iyi çalışan bir kodu atıp bunu yeni bir kod ile değiştirmek istemez. Bu çoğu zaman çılgınlık olur. Dolayısıyla mevcut yazılımlar tekrar yazılmıyorlar, ve bu yazılımlar düşündüğünüz her dil ile yazılmış durumda. C#’dan faydalanacak olan yazılımları, projenin yaşam süresi boyunca, sadece kapalı bir çevre için ve dikey yazılımlarda ve ancak daha ileri sürelerde ticari yazılımlarda görebilirsiniz.

**Miguel de Icaza :** Mono ve C#’ın çok geniş bir kullanıcı tabanı, ve geniş dikey ve kapalı çevre için geliştirilmiş yazılımları mevcut. Ticari yazılımlar ise yavaş yavaş gün yüzüne çıkmaya başlıyorlar, bu zaten geçişin normal bir süreci.

**Barış Çiçek :** Mono hakkındaki son bir soru olarak, yakın bir zamanda Ximian tarafından uyarlamayı düşündüğünüz QT bağları olacak mı?

**Miguel de Icaza :** Qt için bir destek oluşturmayı henüz düşünmüyoruz. Ancak programcı aktivitelerini geliştirdiğini düşündüğümüz Gtk bağlarını geliştirmeye devam ediyoruz. Gtk Mono gibi: ticari yazılımlar geliştirmek için ticari lisanslara ihtiyaç duymuyor. Bugün için herhangi biri Mono ve Gtk kullanarak istediği türden bir yazılım geliştirebilir, bunu yaparken lisanslar üzerine kafa yormasına gerek yok.

**Barış Çiçek :** Size Gnome hakkında da bir şeyler sormak istiyorum. Şu anda Gnome masaüstü için hangi alanlarda eksiklik olduğunu düşünüyorsunuz? Sunumunuzdan ilk kaygılarınızdan birinin Ofis alanı olduğu anlaşılıyor. Bunun dışında Gnome geliştiricilerinin mümkün olan en kısa sürede doldurması gerektiğini düşündüğünüz alanlar neler?

**Miguel de Icaza :** Gnome şu anda çok güzel bir sistem ve bundan dolayı çok mutluyum. Çok iyi kullanılabilirlik ve eksik özellikler üzerine yapılmış çeşitli çalışmalar var ve bu konuda başka insandan benden daha iyi yorumlarda bulunabilir, ancak Gnome içinde olgunlaşmasını istediğim araçlardan birisi Gnome Sistem Araçları: Gnome içinde unix sistemlerini yönetmeyi amaçlayan ve dağıtımların hepsinde ortak olacak araçlar bütünü.

**Miguel de Icaza :** iPod ve diğer elde taşınan aygıtlar için bütünleşme de çok önemli bir önem içeriyor çünkü artık çoğu insanda bunlardan var ve hayatlarının bir parçasını bunlar işgal ediyor.

**Miguel de Icaza :** Son olarak da, sizin de değindiğiniz gibi, ofis takımı tüm ilgi ve sevgiyi bekleyen anahtar bileşenlerden birisi.

**Barış Çiçek :** Son olarak da bu konuşmadan tüm 1’ları ve 0’ları kazımak istiyorum ve size Orta Doğu gezinizin nasıl geçtiğini sormak istiyorum. Eğlenebildiniz mi? Belki bu yazı oralarda geçirmek isteyenler için İstanbul ve Beyrut gezinizi nasıl buldunuz?

**Miguel de Icaza :** Orta Doğu gezisini çok sevdiğimi söyleyebilirim, blogumda gezi hakkında özet yorumları bulabilirsiniz, ayrıca İstanbul’dan ve Beyrut’tan bazı fotoğrafları da (malesef hepsini değil) bloguma koydum.

**Miguel de Icaza :** İnsanların her iki şehri de ziyaret etmelerini şiddetle tavsiye ediyorum, her ikisinde de çok etkileyici yerler var.

**Barış Çiçek :** Zaman ayırıp sorularımı cevapladığınız için çok teşekkür ederim.

- - - - - -

**Not**: Web Archive üstünden yeniden siteye kazandırılmıştır: [https://web.archive.org/web/20060426083350/http://www.gnome.org.tr/?p=rprj\_miguel](https://web.archive.org/web/20060426083350/http://www.gnome.org.tr/?p=rprj_miguel)