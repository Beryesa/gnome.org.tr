---
title: 'Huzurlarınızda GNOME 3.18: Gothenburg'
date: '2015-09-24T21:13:53+03:00'
author: 'Muhammet Kara'
layout: post
permalink: /huzurlarinizda-gnome-3-18-gothenburg/
categories:
    - Haberler
tags:
    - GNOME
    - 'GNOME 3.18'
    - 'Linux Masaüstü Ortamı'
    - 'Yeni Sürüm'
---

![GNOME 3.18](/media/2023/04/GNOME-3.18.png "GNOME 3.18")

GNOME 3’ün en son sürümü ve GNOME topluluğu tarafından verilen 6 aylık emeğin ürünü olan GNOME 3.18, 23 Eylül 2015’de duyuruldu. Bu sürümde, yaklaşık 772 katkıcı tarafından yapılmış toplam 25112 değişiklik bulunuyor ve sürümün Türkçe çeviri oranı %96.

3.18 sürümü, bu yılki GUADEC etkinliğini düzenleyen takımın onuruna “Gothenburg” (Göteborg) olarak adlandırılmıştır. GUADEC, GNOME için her yıl düzenlenen başlıca konferanstır ve düzenlenmesi ancak yerel gönüllülerin sıkı çalışması ile mümkündür. 2015 yılında İsveç’in Göteborg şehrinde gerçekleştirilmiştir.

Yenilik ve geliştirmelerden bazıları şunlar:

- Dosyalar’da bütünleşik Google Drive desteği
- Yazılımlar üzerinden Ürün Yazılımı (Firmware) güncellemeleri
- Otomatik ekran parlaklığı
- Birçok yeni uygulama: Takvim ve Karakterler
- Dosyalar, Kutular ve Polari’de önemli iyileştirmeler
- Ve, her zamanki gibi, başka birçok küçük değişiklik ve hata düzeltmeleri!

Daha fazla ayrıntı için [GNOME 3.18 Türkçe sürüm notları](https://help.gnome.org/misc/release-notes/3.18/index.html.tr)nı okuyabilir ve dilerseniz bu sürümle birlikte gelen bir dağıtımı ([Fedora 23](https://getfedora.org/tr/workstation/download/) gibi) kurarak yeni GNOME’u deneyebilirsiniz.

GNOME Projesi, kar amacı gütmeyen bir vakıf tarafından desteklenen uluslararası bir topluluktur. Kullanıcı deneyiminin mükemmelliği ve birinci sınıf uluslararasılaştırma ile erişilebilirliğe odaklanıyoruz. GNOME, özgür ve açık bir projedir: eğer isterseniz, [bize katılabilirsiniz](/cevirilere-nasil-katilirim).

<iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="405" loading="lazy" src="https://www.youtube.com/embed/xu0VSKvfNEI?feature=oembed" title="Introducing GNOME 3.18" width="100%"></iframe>