---
title: 'GNOME 2.8 Masaüstü ve Geliştirici Platformu Çıktı'
date: '2004-09-15T22:35:02+03:00'
author: 'GNOME Türkiye'
layout: post
permalink: /gnome-2-8-masaustu-ve-gelistirici-platformu-cikti/
categories:
    - Haberler
tags:
    - GNOME
    - 'GNOME 2.8'
    - 'Linux Masaüstü Ortamı'
    - 'Yeni Sürüm'
---

*Popüler, çok platformlu masaüstü ortamının yeni sürümü çok büyük kolaylık, hız ve rahatlık sağlıyor.*

BOSTON, Mass – 15 Eylül 2004 – Gnome Vakfı bugün GNOME masaüstü ve geliştirici platformunun son sürümünü çıkardı. 2.8 Sürümü geniş kullanılabilirlik, hız ve daha iyi yerelleşmeyi masaüstü ortamına kazandırıyor.

Nat Friedman, GNOME Vakfı Başkanı “Bir kere daha GNOME öngörülen zaman içerisinde daha fazla özellik ve kullanılabilirlik sağladı,” şeklinde konuştu. “GNOME 2.8 kullanıcıların günlük ihtiyaçlarını karşılayabilecekleri rahat bir ortam sunuyor.”

**Kullanıcılar şu yenilikleri görebilirler:**

- Ayrılabilir aygıtların otomatik tanınması.
- Yerel sunucuların otomatik tanınması.
- Evolution e-posta istemcisi, takvimi ve adres defteri.
- Genişmiş yerelleşme destegi. GNOME 2.8 Türkçe dahil 40 dili tam olarak ve 50+ dili artarak destekliyor.

**Sistem Yöneticileri şu yenilikleri görebilirler:**

- VNC sunucu ile kullanıcıların masaüstlerinin uzaktan yönetimi
- Kullanıcılara durum bilgisi sağlayan ağ araçları.

**Geliştiriciler ise:**

- Artan geriye dönük uyumlu API eklentileri.
- C ile birlikte C++, Java, Perl, ve Python ile GNOME yazılımları geliştirebilme imkanı.

Jeff Waugh, GNOME Sürüm Takımı Yöneticisi, “Bu sürüm GNOME’un ‘sadece çalışan’ donanım desteğini, sistem yapılandırmasını, ve geniş uyumu sergiliyor” şeklinde konuştu. “Bu özellikler kullanıcılarımız için ani ve uygulama geliştiricileri için ise uzun süreli değere sahip. Uygulama gelişticileri artık bağlantılar ve takvim gibi önemli kullanıcı verilerini uygulamalarına aktarabilecekler.

GNOME, GNU/Linux (genelde Linux olarak belirtilir), Solaris&amp;tm; Operating Environment, HP-UX, Unix, BSD ve Apple’lın Darwin platformları tarafından destekleniyor.

**Edinme**

GNOME 2.8 yakında popüler Linux dağıtımlarının bir parçası olarak sunulacak.

GNOME 2.8 Masaüstü ve Geliştirici Platformunu indirmek isteyen geliştiriciler, sistem yöneticileri ve gelişmiş kullanıcılar yazılımı [www.gnome.org](https://www.gnome.org) adresinden ücretsiz olarak edinebilir.