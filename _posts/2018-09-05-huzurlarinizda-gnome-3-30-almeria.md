---
title: 'Huzurlarınızda GNOME 3.30: “Almería”'
date: '2018-09-05T20:56:15+03:00'
author: 'Muhammet Kara'
layout: post
permalink: /huzurlarinizda-gnome-3-30-almeria/
categories:
    - Haberler
tags:
    - GNOME
    - 'GNOME 3.30'
    - 'Linux Masaüstü Ortamı'
    - 'Yeni Sürüm'
---

![Web](/media/2023/04/epiphany.png "Web")

GNOME 3.30, GNOME 3ʼün en son sürümüdür ve GNOME topluluğu tarafından yapılan 6 aylık sıkı çalışmanın ürünüdür. Çok sayıda daha küçük iyileştirmeler ve hata düzeltmeleriyle birlikte, önemli yeni özellikler içerir. Bu sürümde, yaklaşık 801 katkıcı tarafından yapılmış toplam 24.845 değişiklik bulunmaktadır ve **Türkçe çeviri oranı %100’dür.**

3.30, bu yılın GUADEC düzenleme takımının onuruna “Almería” olarak adlandırıldı. GUADEC, GNOME’un ana yıllık konferansıdır ve yalnızca yerel gönüllülerin çıkardığı heyecan verici işler sayesinde mümkündür. Bu senenin etkinliği Almería, İspanya’da düzenlendi ve büyük bir başarıydı. Almería Takımına teşekkürler!

Yenilik ve geliştirmelerden bazıları şunlar:

- İyileştirilmiş masaüstü başarımı
- İyileştirilmiş ekran paylaşımı
- Flatpak’leri kendiliğinden güncelleyebilme
- GNOME Web’de içeriğe odaklanmaya olanak tanıyan minimal görünüm
- GNOME Kutular’da Windows makinelere bağlanma imkanı sunan uzak masaüstü (RDP) desteği
- Ve her zamanki gibi, başka birçok küçük değişiklik ve hata düzeltmeleri!

Daha fazla ayrıntı için [GNOME 3.30 Türkçe sürüm notlarını](https://help.gnome.org/misc/release-notes/3.30/) okuyabilirsiniz.

GNOME Projesi, kar amacı gütmeyen bir vakıf tarafından desteklenen uluslararası bir topluluktur. Kullanıcı deneyiminin mükemmelliği ve birinci sınıf uluslararasılaştırma ile erişilebilirliğe odaklanıyoruz. GNOME, özgür ve açık bir projedir: eğer isterseniz, [bize katılabilirsiniz](/cevirilere-nasil-katilirim).

<iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="405px" loading="lazy" src="https://www.youtube.com/embed/bNA-Q8fQqTc?feature=oembed" title="Introducing GNOME 3.30: “Almería”" width="100%"></iframe>