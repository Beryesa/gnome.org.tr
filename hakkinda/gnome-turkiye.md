---
layout: post
title: 'Biz Kimiz?'
---

GNOME Türkiye, bir grup [GNOME](https://www.gnome.org/) sever [GNU](https://www.gnu.org/)/[Linux](https://www.kernel.org/) kullanıcısının 2004 yılı Ekim ayında kurduğu organizasyondur. GNOME Türkiye’nin öncelikli ve ana amacı GNOME yazılım geliştiricilerini, çevirmenlerini, kullanıcılarını ve uzmanlarını bir araya getirerek sinerji oluşturmak, bu alanda bilgi birikimi yaratarak GNOME kullanımını artırmaktır.

GNOME Türkiye, bu hedefine ulaşmak için,

* Türlü seminer, panel ve konferanslarda Linux’un masaüstündeki durumuna ilişkin bilgilendirici çalışmalarda bulunur.
* GNOME sürümlerinin çıkması ile basın bültenleri hazırlar, bunları görsel ve işitsel basına dağıtır.
* Çalışma grupları kurar ve/veya kurulmasına yönelik inisiyatif verir.
* Yerelleştirme yaparak GNOME’un her sürümünün Türkçe desteğinin tam olmasını sağlar.
* Anlık iletişim kanalları ve web yoluyla bir tartışma ve bilgi alışveriş ortamı oluşturur.

GNOME Türkiye, bir dernek ya da vakıf statüsünde olmadığı için katılım için anlık iletişim kanalları tek gerek koşuldur. Üyelik için “[Nasıl katılırım?](/cevirilere-nasil-katilirim)” bağlantısına girmeniz ve anlık iletişim kanallarına katılmanız yeterlidir.
